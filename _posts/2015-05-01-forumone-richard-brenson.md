---
id: 2175
title: ForumOne. Річард Бренсон
date: 2015-05-01T07:29:59+02:00
author: alexrb
layout: post
guid: http://alexrb.name/?p=2175
permalink: /2015/05/forumone-richard-brenson/
categories:
  - Освіта
tags:
  - Branson
  - ForumOne
---
Сесія з сером Річардом Бренсоном на ForumOne проходила у форматі питань-відповідей, які я занотовував. Оскільки, саме сер Річард був ключовим спікером Форуму, то почну з нього викладати свої записи.

**Ви &#8211; мільярдер. Чому ви виступаєте за гроші?  
** Я дуже багато виступаю в усьому світі, але 100% грошей, які я заробляю своїми виступами переказую у благодійний фонд Virgin Unite, який сприяє розвитку соціальних проектів у найбідніших країнах світу.

**Який найбільший виклик зараз стоїть перед Річардом Бренсоном?  
** Ми можемо вже робити усе, що ми можемо захотіти чи подумати, тому що Virgin вже зріла компанія. Найважчий час для будь-якого підприємця &#8211; це початок справи. Дуже тонка лінія відділяє успіх від невдачі у цей момент. Як часто я кажу у своїх видео &#8220;Screw it! Lets&#8217; do it!&#8221; (приблизно &#8220;Помиляйтеся! робіть це!&#8221;). Найбільше, що ми можемо отримати &#8211; це досвід, як з нашого успіху, так і з наших помилок. Швидше за все успіх не прийде до вас з першого разу, але продовжуйте  рух вперед. Україна потребує тисячі підприємців.

**Чи підприємцями народжуються, чи стають?  
** Я вважаю, що більшість людей може стати підприємцями. Найголовніша характеристика такої людина &#8211; постійна незадоволеність. Я можу розповісти історію  народження Virgin Airlines. Коли мій рейс на Віргінські острови відмінили, я намалював табличку, де написав &#8220;Virgin Airlines. Квитки на Віргінські острови за 29$&#8221;. Таким чином я зміг потрапити туди, куди планував, а зранку вже обговорював зі своїм менеджментом питання заснування авіакомпанії, оскільки я побачив те, що можна покращити. Хоча на той момент я займався лише музичним бізнесом.

**Хто надихає Річарда Бренсона?  
** Стів Джобс, який хоча й не був найкращим лідером, але завдяки маніакільній увазі до деталей зміг створити чудову компанію. Я певен, що в Україні є наступний Стів Джоб, який може створити найбільшу компанію у світі.

**Якщо ви матимете можливість прожити ще 100 років, що ви робитимете?  
** Займатимуся питанням вирішення конфліктів. Якщо ми зможемо вирішити конфлікти, які спалахують по всьому світові, то зможемо досягти миру на землі.

**А що мотивує Virgin, як компанію, до розвитку?  
** Більшість компаній, які носять ім‘я Virgin, не створені для отримання прибутку. Ми займаємося найрізноманітнішими питаннями &#8211; зміни клімату чи відновлюваною енергетикою. &#8220;Зелена енергетика&#8221; &#8211; це, напевно, найбільша можливість для розвитку в Україні. До 2050 року світ має стати нейтральним до вуглецю. Тому уряду України варто створити план на 10 років і заявити, що до 2025 року Україна припинить імпортувати енергетику з-за кордону. За ці 10 років уряд має провести революцію у сфері відновлюваної енергії &#8211; є достатньо технологій у сонячній чи вітровій енергетиці, щоб повністю забезпечити споживання України.

**Як ви ставитеся до конкуренції?  
** Конкуренція чудова для споживача. Компанія Virgin робить усе, щоб конкурувати кращою якістю, аніж у компаній, з якими ми працюємо на одному ринку.

**Чому Україна може навчитися у Virgin?  
** Дуже важко відповідати на питання жартівливо, коли на сході вашої країни триває військовий конфлікт, хоча й було досягнуто перемир‘я. Ми, як частина світової спільноти, усіляко підтримуємо Україну та допомагаємо їй.

**Virgin Galactic &#8211; які перспективи?  
** Ми мали інцидент нещодавно, який призвів до загибелі деяких членів команди. Проте кожен з нас відданий меті запустити цей проект якнайшвидше та полетіти до космосу. Підкорення космосу не є простим завданням, проте я певен, що ми переможемо. Україна має чудову історію участі у підкоренні космічного простору.

**Чи зацікавлена Virgin в Україні?  
** Українці можуть усе зробити самостійно без допомоги Virgin. Сектор відновлюваної енергетики є чи не найбільшою можливістю для розвитку. Ми, як компанія, готові підтримувати розвиток України у цій сфері.

**Як ви оцінюєте людей та компанії до того, як інвестувати?  
** Є тисячі людей з однаковими ідеями. Ми дивимося на людей. Чи зможуть вони зібрати навколо себе геніальних людей в одну команду? Чи вони вміють гарно слухати? Я не можу відмовити собі, щоб не сказати &#8220;так&#8221;, тому є люди, які захищають мене від того, щоб витрачати забагато грошей на інвестування.

**Уявімо, що ви стали Президентом України. Які були б ваші кроки?  
** Більшість часу та уваги зараз у вашій країні мусить бути зосереджено на питанні безпеки. Незважаючи на ситуацію в країні, ви мусите створювати нові бізнеси та нові робочі місця. У вас величезний енергетичний чек &#8211; зробіть усе, щоб зменшити його до нуля і не платити іншим країнам за енергетику. Ви можете створити величезну кількість робочих міcць у цьому секторі. Електричні велосипеди, наприклад, можуть стати чудовою альтернативою автомобілям для міста. Вам варто створювати окремі вулиці, де буде дозволено рух лише на велосипедах чи електробайках.

**Діслексія &#8211; це проблема чи можливість для вас?  
** Коли я вчився у школі, ще не було навіть слова дислексія, тому мене усі вважали просто ідіотом. Але саме вона допомогла мені створювати прості та зрозумілі повідомлення, які допомогли побудувати бізнес, який люблять люди.

**Чи плануєте ви відкрити Центр підприємництва Річарда Бренсона в Україні?  
** Ми ще не оцінювали Україну з точку зору відкриття Центру. Насамперед, ми відкриваємо такі центри у найбідніших країнах світу, щоб навчити людей підприємницькому підходу навіть до вирішення соціальних проблем. Але я можу точно сказати, що ми проведемо оцінку доцільності відкриття такого Центру в Україні.

**Як ви визначаєте проблеми та проекти, з якими працюєте?  
** Ми використовуємо підприємницький підхід до вирішення найбільших проблем людства. Наприклад, війна з наркотиками. Уряди різних країн ведуть її вже протягом 60 років. Як підприємець, я змінив би підходи ще 59 років тому, коли побачив би результати першого року. Ми зараз спілкуємося з урядом України, щоб змінити підходи до вирішення цієї проблеми у вашій країні. На жаль, Україна є серед тих країн де проблема наркозалежності є чи не найбільшою. Молодь необхідно не карати в‘язницею за наркозалежність, а давати їй можливість лікуватися та розвиватися.

**Що робить вас щасливим?  
** Протягом останніх трьох тижнів я шість разів став дідусем. Це зараз для мене найбільше щастя!