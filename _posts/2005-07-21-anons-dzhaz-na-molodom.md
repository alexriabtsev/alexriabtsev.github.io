---
id: 410
title: 'анонс &#8220;Джаз на Молодом&#8221;'
date: 2005-07-21T14:18:00+02:00
author: alexrb
layout: post
guid: http://alexrb.name/?p=410
permalink: /2005/07/anons-dzhaz-na-molodom/
lj_itemid:
  - "363"
lj_permalink:
  - http://alexrb-aka-ral.livejournal.com/93010.html
post_views_count:
  - "5"
categories:
  - Lost-and-found
tags:
  - jazz
---
<cut text="пресс-релиз">“Молоде радіо” пропонує джазову альтернативу попсі та кислоті

Наймолодша київська радіостанція “Молоде радіо” (69,68 МГц) цього тижня запускає ще одну програму – джазову. Віддане своєму гаслу “Свіжий погляд на цікавий світ!” “Молоде” пропонує свій “свіжий погляд” на &#8230; вечір п’ятниці. Радіо пропонує свою альтернативу тим, кому не підходить “традиційне” дозвілля цього вечора. Для тих, хто не любить гаяти час на вечірці у клубі під російську попсу чи кислоту, радіо пропонує альтернативу – джазову.  
У п’ятницю, 22 липня, в ефір вийде перший випуск програми “Джаз на Молодому”. Її автор Олександр Рябцев стверджує, що робить програму “для тих, хто не визнає жодних стандартів – окрім джазових”. У програмі можна буде почути: анонси свіжих джазових подій, розповіді про джазові місця Києва, ексклюзивні коментарі. І, звісно ж, багато-багато джазу. Передача стартує о 22.15.  
“Молоде радіо” також має альтернативну для вечора понеділка – ток-шоу про бокс, та середи – “Аванґардний собака”, яка не має жодного стосунку на до авангарду, ні до собак. Пошук альтернатив для інших днів тижня триває.  
“Молоде радіо” &#8211; перша і єдина у Києві станція, в ефірі якої – 100% української музики, а також неформатні передачі найрізноманітнішої тематики. Радіо мовить у Києві на частоті 69,68 МГц з квітня цього року і є спільним проектом ТРК “Люкс” і Національного університету “Києво-Могилянська академія” за підтримки Фонду розвитку ЗМІ посольства США.

Розклад програм “Молодого радіо” на сайті www.molode.com.ua.</cut>

Анонс программы, который крутится в эфире.</p>