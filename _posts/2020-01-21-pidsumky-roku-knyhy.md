---
id: 2714
title: Підсумки року. Книги
date: 2020-01-21T13:49:12+02:00
author: alexrb
layout: post
guid: http://alexrb.name/?p=2714
permalink: /2020/01/pidsumky-roku-knyhy/
xyz_smap_fb_future_to_publish:
  - 'a:3:{s:18:"post_fb_permission";s:1:"1";s:16:"xyz_fb_po_method";s:1:"2";s:14:"xyz_fb_message";s:51:"{BLOG_TITLE} - {POST_TITLE}{POST_TITLE}{POST_TITLE}";}'
xyz_smap_tw_future_to_publish:
  - 'a:3:{s:18:"post_tw_permission";s:1:"1";s:19:"xyz_tw_img_permissn";s:1:"1";s:14:"xyz_tw_message";s:26:"{POST_TITLE} - {PERMALINK}";}'
xyz_smap:
  - "1"
xyz_smap_insert_og:
  - "1"
image: /wp-content/uploads/2020/01/getty_673965992_20001333183785248481_392637.jpg
categories:
  - Книги, фільми
---
У попередньому дописі я [зібрав open-source програми,](https://alexrb.name/2020/01/pidsumky-roku-open-source/) на які перейшов минулого року, а цього разу поговоримо про книжки, з якими я провів минулий рік.

Ті, хто хоче подивитися лише на статистику, можуть швиденько [перейти на мій рік у книгах на Goodreads](https://www.goodreads.com/user/year_in_books/2019/14381098) та не читати далі. А для всіх інших &#8211; поїхали!

<!--more--><figure class="wp-block-image size-large">

<img src="http://alexrb.name/wp-content/uploads/2020/01/getty_673965992_20001333183785248481_392637.jpg" alt="" class="wp-image-2715" srcset="https://alexrb.name/wp-content/uploads/2020/01/getty_673965992_20001333183785248481_392637.jpg 970w, https://alexrb.name/wp-content/uploads/2020/01/getty_673965992_20001333183785248481_392637-300x139.jpg 300w, https://alexrb.name/wp-content/uploads/2020/01/getty_673965992_20001333183785248481_392637-768x356.jpg 768w, https://alexrb.name/wp-content/uploads/2020/01/getty_673965992_20001333183785248481_392637-700x325.jpg 700w" sizes="(max-width: 970px) 100vw, 970px" /> </figure>

За минулий рік я прочитав 12 книжок &#8211; від найдовшої &#8220;Время Березовского&#8221; Петра Авена до найкоротшої &#8220;Трамп та епоха пост-правди&#8221; Кена Уілбера. Влітку була перерва на пару місяців у читанні, оскільки я читаю зазвичай у транспорті, а влітку транспортом я користувався суттєво менше та їздив на відпочинок.

&#8220;Время Березовского&#8221; стала книгою, яка справила на меня чи не найбільше враження. Вона є дійсно зрізом епоки 90-х, десь такими, як я їх пам&#8217;ятаю зі свого дитинства та підліткового віку, а десь зовсім іншими, як вони виглядали з Москви для людей, які заробляли свої мільйони. Не скажу, що однозначний мастрід, але варто почитати, якщо хочете згадати/розібратися з тим часом, який нас значною мірою сформував.

Найдобріша книга з усіх &#8211; &#8220;Творцы совпадений&#8221;, давно не читав художню літературу, а тут просто отримав насолоду від простої, але доброї книжки. Рекомендую, якщо хочете просто розслабитися!

Найкорисніша книга безумовно &#8220;Джедайские техники&#8221; Макса Дорофєєва, про яку згадував не один раз, але прочитав лише наприкінці року. Тепер вона стала значною мірою настільною!

Найнесподіваніша книга, а точніше тема для автора &#8211; &#8220;Трамп та епоха пост-правди&#8221; Кена Уілбера, якого я з позаминулого року знаю, як творця інтегрального підходу. Тому його звернення до дуже політичної теми було для мене значною несподіванкою. Книга виправдала мої сподівання, хоча готових рецептів про те, як жити в часи пост-правди, ви не знайдете.

Дві книжки ДУЖЕ довго чекали на свій час і, якщо одна не розчарувала, то від другої виник певний після смак, як від перетриманого вина. Перша &#8211; &#8220;Володар&#8221; Макіавеллі, якого ми обговорювали на першому Читацькому клубі НаУКМА, справді, мастрід. А &#8220;Квантовая психология&#8221;, яку багато років тому радив Ваче Давтян, не справила на мене якогось особливого враження. Можливо, тому що вийшла вже років 6 тому, а, можливо, через надмірне бажання здаватися &#8220;філософською&#8221;. Хоча для загального розвитку її сміливо можна рекомендувати.

Останньою книгою минулого року стала &#8220;Why the West rules &#8211; for now&#8221; Яна Морріса, яку дочитував уже напередодні нового року. Дуже цікавий і грунтовний погляд на історію людства та спроба подивитися у майбутнє. Якщо вам подобається Юваль Ной Харарі з його поглядом на людство, то певнй альтернативний погляд буде також цікавим. Мені ця книга нагадала ще одну &#8211; &#8220;Помста географії&#8221; Роберта Каплана, яку читав ще у 2016 році.

&#8220;Цель&#8221; Голдрата мені здалася знайомою, хоча не зміг пригадати, коли читав її. Якщо цікавить безперервне покращення процесів у бізнесі та ви ще не читали її, то рекомендую. Форма ділового роману дозволяє прочитати її швидко і без особливого напруження (напруження буде тоді, коли ви почнете запроваджувати ідеї з книги у діяльність компанії)!

&#8220;Провалом року&#8221; стала книга &#8220;Обыграй дилера&#8221; Эдварда Торпа, яка дивним чином опинилася у моєму списку книг минулого року. Прочитав і забув, бо азартні ігри та казино не приваблюють мене. Можна читати лише у тому випадку, якщо фанатієте від фільму &#8220;Двадцять одно&#8221; 2008 року.

Найкориснішою на випадок апокаліпсису можна назвати книгу &#8220;Як відбудувати світ з нуля&#8221; Льюіса Дартнела. Цікава розповідь про історію розвтку технологій і того, як вони можуть розвиватися у випадку глобальної катастрофи в майбутньому.

Останньою у моєму дописі, але точно не найгіршою, стала книга Клейтона Крістенсена &#8220;Як ви виміряєте власне життя&#8221;, яка змушує задуматися над питаннями цінностей у житті. Навряд чи вона потребує моєї рекомендації, оскільки є доволі популярною, проте, якщо ви її ще не читали, то додайте її у свій список книг на 2020 рік!
