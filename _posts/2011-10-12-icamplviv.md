---
id: 1757
title: 'Про #icamplviv та розвиток подій'
date: 2011-10-12T08:42:45+02:00
author: alexrb
layout: post
guid: http://alexrb.name/?p=1757
permalink: /2011/10/icamplviv/
tumblr_alexrb_permalink:
  - http://alexrb.tumblr.com/post/49155499390/icamplviv
tumblr_alexrb_id:
  - "49155499390"
post_views_count:
  - "19"
categories:
  - Lost-and-found
---
Кілька тижнів тому Ростислав Чайка запропонував мені долучитися до  
найбільшої ІТ-конференції Західної України &#8211; #iCampLviv, прочитавши  
дві доповіді та взявши на себе модерацію секції Веб-розробки. Оскільки  
Львів я дуже люблю, а виступати люблю не менше, то довго вмовляти мене  
не довелося. 7 жовтня вночі я вже був у Львові, який традиційно  
зустрів мене дощиком, проте така &#8220;традиційність&#8221; мене аж ніяк не  
засмутила.  
Сама подія відбувалася 8 жовтня в Українському Католицькому  
Університеті, який традиційно виступає партнером заходів, які  
проводить Ростик. Цього року #iCampLviv значно виріс із локальної  
події &#8211; на конференцію завітали гості з усієї України &#8211; від Криму до  
Харкова, хоча найбільше гостей було, звичайно ж, із Західної України.  
Загалом кількість учасників впритул наблизилася до 500 осіб, а  
доповіді відбувалися у 7 потоків (минулого року було 4 потоки  
доповідей). Побувати усюди не було фізичної можливості та й я не  
ставив перед собою такої мети.  
До 12 години, коли стартувала секція Веб-розробки було 2 години, які я  
провів на секції Стартапів. Доповіді Вікторії Бондар та Олесі Єдинак,  
обидві з United Media Holding, хоча і не дали нової інформації (sic!),  
проте дозволили познайомитися та поспілкуватися з цікавими людьми.  
Круглий стіл про мовну проблематику українських ресурсів засвідчив  
надуманість і заполітизованість цього питання. Найцікавішим фактом для  
мене стало те, що ZAXID.net, який є виключно україномовним ресурсом,  
читають у Польщі і не лише українці, а й поляки.  
З 12 години (після півгодинної кава-перерви, яка дала ще одну  
можливість поспілкуватися зі старими знайомими та познайомитися з  
новими людьми) &#8220;засів&#8221; вести секцію Веб-розробки.  
Виступ Вадима Машкова про відкриті стандарти сподобався і ще раз  
підтвердив вірність моєї думки про переваги open-source рішень над  
закритими технологіями. Цікаві приклади про різноманітність стандартів  
у повсякденному житті додавали динаміки.  
Після цього виступав Любомир Плотніков про HTML 5.0 та нові  
можливості, які дає веб-розробникам новий стандарт. Також цікава  
доповідь, проте засмучує той факт, що більшість браузерів на  
сьогоднішній день ще не підтримує ті можливості, які дає HTML 5.0.  
Сподіваймося, що за 10 років все зміниться на краще, як і обіцяє W3C.  
Наступна доповідь, яка була відсутня навіть у друкованій програмі &#8211;  
Олена з GlobalLogic про 10 помилок, які можуть засмутити клієнта.  
Абсолютно точно зібрані як приклади, так і протидія цим помилкам.  
Зрештою у кінці вийшла доволі цікава дискусія, в якій також взяв  
участь.  
По обіді організував коротенький круглий стіл про Open-source CMS на  
30 хвилин, який передував моїй першій доповіді. Вийшло можливо не  
настільки змістовно через повну імпровізацію, проте з Вадимом Машковим  
доволі плідно подискутували. Зрештою розмова звелася до порівняння  
Drupal та TYPO3 та відповіді на питання про Joomla та WordPress.  
О 15:30 почав першу доповідь про приховані можливості Drupal. На мою  
думку доповідь пройшла вдало. Цікаво почитати відгуки від інших  
учасників.  
А о 16 (трохи не зручно, оскільки не вдалося нормально поспілкуватися  
після першої доповіді) вже розказував про Інтернет, як інструмент  
контролю за владою на секції Громадського активізму. Про цю доповідь  
читав вже доволі позитивні відгуки від Олени Білозерської  
([<http://www.bilozerska.info/?p=3238>](http://www.bilozerska.info/?p=3238)) та Руслана Петрушко  
([<http://petrushko.rv.ua/Lviv-iCamp-2011-cikavo-korisno-potribno>)](http://petrushko.rv.ua/Lviv-iCamp-2011-cikavo-korisno-potribno)).  
Людей було не багато (хотілося б донести думки до більшої кількості),  
проте аудиторія досить жваво реагувала.  
Після доповіді лишився на цій же секції, де послухав спершу  
відеоконференцію з Денісом Олейниковим. Потім доповідь Ростислава  
Чайки та Руслана Савчишина про інструменти, які може використовувати  
громадська організація для формування власного інформаційного поля.  
Найцікавішою для мене була доповідь Лесі Оробець, яку я слухав вперше,  
проте щиро захоплений її енергією. Тема її доповіді перегукувалася з  
моєю, вона розказувала про Громадський активізм в Інтернет. По-перше,  
повністю згоден з усіма пунктами, які озвучувала Леся. А по-друге,  
дуже класно розклала, що є громадським активізмом в інтернеті, а що не  
є.  
Після доповіді трохи поговорили спершу в широкому колі &#8211; Леся Оробець,  
Олена Білозерська, Едуард Курганський та я &#8211; про громадський активізм.  
Зійшлися на тому, що найголовніше &#8211; результативність дій і подій, які  
проводять активісти, а підтримки в суспільстві досить. Знову ж  
говорили про інструменти і згадували не тільки про Інтернет, але й про  
SMS-розсилки, як можливість швидко організувати актив організації та  
&#8220;достукатися&#8221; до найвіддаленіших сіл, де ще немає Інтернету. По тому  
поспілкувалися вже у вужчому колі з Оленою та Лесею, а також Віталієм,  
який є помічником Лесі.  
На цьому офіційну частина #icamplviv було завершено, а неофіційна  
відбувалася у клубі &#8220;Метро&#8221;, який також є постійним партнером заходів,  
які організовує Ростислав Чайка.  
На афтепаті відкрив для собі молодий, проте надзвичайно цікавий гурт  
&#8220;Антитіла&#8221;. А крім того &#8211; спілкування, спілкування, відпочинок у колі  
однодумців.  
З &#8220;плюшок&#8221; &#8211; ще зранку отримав за активність блокнот Manekibook від  
Кореспонденту. Поспілкувався з Дмитром Костюком (HostPro) &#8211;  
сподіваюся, що зробимо цікавий проект спільно із Startup.In.UA.  
Перекинувся кількома словами з Андрієм Ярошенко (New Social  
Communications) &#8211; також буду думати як прив’язувати результати розмови  
до Startup.In.UA. Познайомився з Єгором Ланко &#8211; директором SMM агенції  
LEGENDARY. Дмитро Лаппо порадив цікаву книжку &#8211; нотатки олігарха,  
треба буде почитати. З Дмитром Кохманюком, Едуардом Курганським та  
Максом Шарафутдіновим плідно поспілкувалися про інтернет і громадський  
активізм. Можливо найкурйознішою &#8220;плюшкою&#8221; став мій бейджик, на якому  
мене з доповідачів підвищили аж до організаторів  
Насамкінець хочу подякувати Ростиславу Чайці за запрошення до участі у  
конференції. Ростику, з кожним разом рівень підвищується &#8211; так  
тримати! Ірині Білан, яка після афтепаті ще водила нас нічним Львовом.  
І усім, хто відвідав цю подію &#8211; сподіваюся на зустріч у Львові вже  
навесні на наступному #iCampLviv.