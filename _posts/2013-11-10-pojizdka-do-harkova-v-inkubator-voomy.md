---
id: 2103
title: Поїздка до Харкова в інкубатор Voomy
date: 2013-11-10T08:56:40+02:00
author: alexrb
layout: post
guid: http://alexrb.name/?p=2103
permalink: /2013/11/pojizdka-do-harkova-v-inkubator-voomy/
ljID:
  - "1973"
ljURL:
  - http://alexrb-aka-ral.livejournal.com/505151.html
post_views_count:
  - "113"
dsq_thread_id:
  - "1952827678"
categories:
  - Освіта
  - Подорожі
---
9 листопада мені вдалося черговий раз побувати у міcті Харкові, де останній раз я був цієї весни, коли читав курс з використання шаблону бізнес-моделі для слухачів Школи соціального підприємництва. Цього разу мене запросив до себе в гості Voomy beta-coworking, щоб попрацювати з командами другого циклу інкубації над тими бізнес-моделями, які вони вже розробили, і, можливо заповнити певні теоретичні пробіли з цього питання.  
Voomy позиціонує себе, як pre-seed інкубатор, який дозволяє на найпершому етапі обкатати ідею, зібрати команду і власне у подальшому отримати посівні инвестиції. Серед «історій успіху» першого циклу інкубації &#8211; Pics.io та Mash, яким вдалося залучити вже посівні інвестиції після інкубації.  
Особливістю інкубатору є майже повна відстутність попереднього відсіву команд, але з іншого боку протягом інкубації йде постійний відсів тих, хто не справляється з темпами роботи над власним проектом. Тому у другому циклі команди зібралися дуже різні, але від цього не менш цікаві.  
Андрій працює над проектом, який дозволить конвертувати існуючі веб-сайти у мобільні додатки. Цікавий проект і звичайно ринок, який зростає шаленими темпами. При цьому окрім сервісу з конвертації за 48 годин буде створено платформу, яку зможуть використовувати, наприклад, веб-розробники для того, щоб розширювати власні пропозиції потенційним клієнтам. Сам з нетерпінням чекаю на вихід такого проекту.  
Сергій презентував проекту для танцюристів бальних танців, який дозволить отримувати результати змагань та високоякісні фото з них. Нішевий проект, але при цьому є значна конкурентна перевага у вигляді наявного партнерства в цій сфері. Один з найбільш підготовлених проектів цього циклу, який чітко розуміэ власну модель монетизації у різних розрізах.  
Ще один Сергій пропонує використовувати додатковий сервіс, який працюватиме на Google Adwords API для управління кампаніями контекстної реклами для інтернет-магазинів, де необхідна обробка великих кількість позицій. Основною конкурентною перевагою має стати простота використання порівняно з API.  
Артемій працює над проектом, який чимось нагадує Stereomod, яким я давно користуюся, але зі своєю специфікою, яка дозволить побачити колір музики і навпаки почути певний колір. У нього можуть виникнути насамперед юридичні питання, але при цьому з технологічної точки зору може бути дуже цікавий проект.  
Ще три проекти мені здалися слабшими з тих або інших причин. Зокрема, одна команда працює над технологічним проектом створення внутрішніх корпоративних соціальних мереж і блогів, але при цьому ринок міжнародний досить насичений, а на українському ринку попит ще на мою думку не достатньо сформований.  
Інша команда процює над подарунковим сервісом, але не зробили «домашню роботу» і не знають про існування, наприклад, такого проекту як ActiveGift, який брав участь в одній з перших програм інкубації EastLabs.  
Зрештою третя команда пропонує створити сервіс, який буде збирати відгуки про заклади, але при цьому його не буде перетворено на смітник за рахунок додаткових бонусів для тих, хто залишатиме позитивні відгуки. В мене дуже багато питань, як до бізнес-моделі, так і до системи мотивації користувачів, але, якщо його буде створено, то він може стати непоганим джерелом аналітики для маркетологів.  
Після спілкування з командами з Віталієм Ставропольским поїхали на будівництво основного бізнес-інкубатора Voomy. Будівля вже зараз виділяється фасадом та вражає технологіями, які в неї закладено. Щиро бажаю команді закінчити будівництво наступної весни і з радістю приїду на відкриття!