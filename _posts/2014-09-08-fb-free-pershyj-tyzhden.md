---
id: 2123
title: '#FB-FREE. Перший тиждень'
date: 2014-09-08T04:04:07+02:00
author: alexrb
layout: post
guid: http://alexrb.name/?p=2123
permalink: /2014/09/fb-free-pershyj-tyzhden/
dsq_thread_id:
  - "2997711666"
image: /wp-content/uploads/2014/09/Screenshot-2014-09-08-06.44.59.png
categories:
  - Продуктивність
tags:
  - fb-free
---
Сьогодні понеділок і можна підбити перші підсумки мого експерименту з виходу з Фейсбук. Насправді, головний результат можна побачити на головному зображенні до цього допису &#8211; індекс продуктивності, напевно, вперше перевалив за 50 і становить 51. До виходу з Фейсбук він становив від 10 до 35. Отож, вже за перший тиждень мені вдалося досягти **зростання власної продуктивності майже вполовину**.

Для тих, хто турбується, що на моїй сторінці з‘являються оновлення нагадаю, що **мої власні оновлення можуть бути винятково через cross-posting з інших мереж** (Інстаграм, Твіттер чи трекерів фізичної активності, як то, Runkeeper).

Серед іншого варто відзначити:

  * з‘явилося відчуття контрольованості часу &#8211; раніше Фейсбук міг легко забрати кілька годин на читання стрічки, вибивши мене повністю з тих планів, які я собі &#8220;малював&#8221; на день. Після початку експерименту плани на день почав виконувати, хоча й ще не ідеально.
  * почали вилазити інші &#8220;вбивці часу&#8221; (насамперед, онлайн), але порівняно з Фейсбуком вони вимагають набагато менше зусиль для того, щоб з ними боротися.
  * я не випав повністю з інформаційного потоку, але за перший тиждень не встиг його повністю налаштувати під себе, тому буває, що про новини дізнаюся набагато пізніше, аніж вони відбулися (з‘явилося трохи відчуття власного слоупоцтва, але швидше приємне та контрольоване).

Вже після першого тижня можу абсолютно впевнено сказати, що насьогодні бачу лише позитив у тому експерименті, що почав.

Далі буде!