---
id: 2109
title: Eurotrip (травень-2014)
date: 2014-05-24T15:38:24+02:00
author: alexrb
layout: post
guid: http://alexrb.name/?p=2109
permalink: /?p=2109
categories:
  - Lost-and-found
---
6 травня почався мій двотижневий заїзд в Європу. Перша тривала поїздка закордон &#8211; 6 авіаперельотів, 6 країн, якщо враховувати транзити в аеропортах. Але усе своєю чергою.

Перша країна призначення &#8211; Ірландія, Дублін, де відбувався Європейський регіональний Open Government Partnership Summit. Переліт із Борисполя до Франкфурта, а там стиковка на Дублін. Люфтганза однозначно стає моєю улюбленою авіакомпанією на сьогоднішній день.

До Дубліну прилетів пізно ввечері та нічним автобусом дістався до готелю, де на мене чекав перший сюрприз &#8211; номер було заброньовано з 14 години наступного дня. На щастя, відразу вдалося стикнутися з європейським сервісом &#8211; одна з груп, яка бронювала номери, не з&#8217;явилася, а отже мене після пари годин очікування заселили в номер. Чудово!

Зранку виспався, поснідав у готелі та вирушив на дослідження Дубліна ([фото для нетерплячих](https://www.facebook.com/alex.riabtsev/media_set?set=a.10152443799113615.1073741841.735823614&type=3)). Перше враження &#8211; місто маленьке, спокійне та &#8220;провінційне&#8221; в гарному сенсі цього слова. Не зважаючи на робочий день, на вулицях було досить багато людей, до того ж чимала кількість з них на велосипедах, що одразу зробило місто ближчим для мене.

Архітектура &#8211; це перше, на що я звертаю увагу у місті. Дублін, особливо центр, низенький. Мости в Дубліні не такі красиві, як в Лондоні, але також різні, як старі, так і нові. Взагалі в чомусь Дублін нагадує Лондон &#8211; не може не нагадувати, бо незалежність Ірландія отримала лише 1912 року.