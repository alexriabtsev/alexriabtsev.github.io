---
id: 2151
title: '&#8220;Недобрая старая Англия&#8221;: вікторіанська доба &#8220;на дні&#8221;'
date: 2014-10-17T12:51:05+02:00
author: alexrb
layout: revision
guid: http://alexrb.name/2014/10/2148-revision-v1/
permalink: /2014/10/2148-revision-v1/
---
Минулого тижня прочитав на одному диханні книгу про вікторіанську добу у Британії &#8211; &#8220;Недобрая старая Англия&#8221; Єкатерини Коуті. Авторка розповідає легко про добу, яка стала однією з візитівок Велибоританії &#8211; добу королеви Вікторії (середина-кінець 19 ст.). Але найцікавіше, що героями книги стають не особи з вищого світу, а соціальне &#8220;дно&#8221;.

Протягом книги розкриваються найрізноманітніші аспекти щоденного життя простого народу (в чомусь ця книга мені нагадала книжки мого дитинства у стилі соцреалізму, які розказували про важке дореволюційне життя простого народу у Росії) &#8211; тюрми, робочі будинки, слуги, найбідніші райони Лондону, дитяча праця. А з іншого боку &#8211; сексуальність вікторіанської епохи, яка була надзвичайна, незважаючи на міфи та стереотипи, які оточують наше сприйняття цього часу.

Книгу варто прочитати тим, хто цікавиться історією Британії (подивитися на неї не з парадного ходу, а з низів); тим, хто хотів би розібратися у звичайному житті тих, хто творить історію, але не входить до неї. Дякую, Павел Ковалев, за те, що вчасно показав мені цю книгу!