---
id: 2163
title: США. Грудень-2014
date: 2015-01-03T19:21:43+02:00
author: alexrb
layout: post
guid: http://alexrb.name/?p=2163
permalink: /?p=2163
categories:
  - Lost-and-found
---
Коли у вересні мені запропонували взяти участь у програмі Open World, яка спонсорується Бібліотекою Конгресу, я погодився, хоча й не скажу, що був упевнений у тому, що поїду до Штатів. Напевно, тому до останнього готувався до того, щоб вдруге полетіти до Стамбула у листопаді, щоб взяти участь у трансконтинентальному марафоні. Дзвінок у жовтні зненацька висмикнув мене зі звичного плину життя у Подорож &#8211; &#8220;Вас відібрано до участі у програмі OpenWorld. Чи ви підтверджуєте свою участь?&#8221; Годі й казати, що я, як щаслива наречена перед вівтарем, сказав &#8220;так!&#8221;, а лише потім почав усвідомлювати той факт, що на мене чекає подорож за океан до країни, про яку я багато читав і вивчав &#8211; Сполучені Штати Америки.

Що можна встигнути за 12 днів подорожі? Дуже мало й дуже багато водночас. Найдовше 3 грудня, яке у мене було у житті, коли я з Києва летів через Франкфурт до Вашингтона, поселення у готелі, а потім ще й прогулянка піздньовечірнім Вашингтоном. Перший погляд на місто, яке є столицею Штатів. Зустріч з меморіалом Лінкольна, погляд на Білий дім, пиво у найстаршому барі, який безперервно працює у Вашингтоні та поїздка на метро.

Другий день не менш насичений &#8211; зустрічі та лекції у Бібліотеці Конгресу, розповідь про програму OpenWorld, про США та федералізацію, про уряд і про Україну. Напевно, я таки є щасливчиком, оскільки потрапив до групи, яку було запрошено на прийом з приводу святкування 15 річниці від заснування програми Open World.

Третього дня переліт до &#8220;вітряного міста&#8221; &#8211; Чикаго, передмістя якого стало моєю домівкою на час перебування у США. Про чиказьку програму можна говорити і гарне, і погане, але загальне враження від усього &#8211; позитивне. Коли ще можна зустрітися з мером, який працює на півставки у мерії, за фахом є продавцем послуг із переїзду, а у минулому ще й чемпіоном з американського футболу? Зрозуміти зарегульованість країни, яку багато людей вважають ідеалом свободи, оскільки, щоб завести курятник у передмісті потрібен дозвіл мерії, а для того &#8211; громадські слухання. І зрештою, коли ще ти можеш оцінити розмах бюрократії власної країни, дізнавшись, що містом може управляти 7 (сім!) людей.

&nbsp;

https://www.dropbox.com/sc/41jqce00gwhzxkq/AADcvE-daUTGExBlJ05KaqDma